<!DOCTYPE html PUBLIC "-//W3C//DTD HTML 4.01 Transitional//EN">
<html><head>



  <meta http-equiv="content-type" content="text/html; charset=utf8">
  <link rel="stylesheet" type="text/css" href="file:tupi.css"><title></title></head><body class="tupi_background3">
  <p class="title">Primeiro o primeiro!</p>

  <p class="paragraph">Contemos unha historia! Xa tes a túa historia? Este é o primeiro paso 
para crear un proxecto de animación. Os novatos adoitan comezar a 
debuxar sobre o primeiro fotograma do do «Módulo de animación», sen ter 
nin a máis mínima idea do que vai acontecer no último fotograma; esta, 
definitivamente, non é unha boa estratexia para acadar bos resultados.
</p>

  <p class="paragraph">Como calquera outro tipo de proxecto, os de animación tamén requiren dun
 nivel mínimo de planificación. Antes de coller o lapis ou o rato do teu
 computador, adícalle un chisco de tempo a pensar no que queres facer e 
pregúntate: Cal é a historia que quero contar? Non importa como de 
pequeno sexa o teu proxecto, inviste uns minutos para pensar nos 
detalles que formaran parte da túa animación, resolve preguntas como: 
Cales son os personaxes? Como se verán? Por que lugar van a aparecer? 
Cara onde se van a desprazar? Cantas escenas vou incluír? Canto máis 
longa sexa a túa animación, máis coidado debes ter coas respostas a 
todas estas preguntas.</p>

  <p class="paragraph">No caso dos animadores profesionais, o resultado desta planificación 
tradúcese nun documento que se coñece como «guión», que non é outra 
cousa que un texto onde se conta unha historia para que todo un equipo 
de traballo poida entendela e facela realidade. Vale, no teu caso, o teu
 equipo de traballo es ti mesmo, porén, non por iso debes desprezar a 
idea de escribir os teus propios guións, pois é un bo exercicio para 
facerte un gran animador. Cando penses na importancia de escribir o 
guión, pensa na importancia dos planos para un arquitecto ou das 
partituras para un músico.
</p>

  <p class="paragraph">Para o noso exemplo, a idea que temos escollido é sinxela abondo: imos 
crear unha animación moi simple dunha bolboreta movéndose polo escenario
 seguindo unha traxectoria semellante á da seguinte imaxe:
</p>

  <center>
    <img src="file:butterfly.png">

    <p class="paragraph"><b>Fig. 31</b> Traxectoria da bolboreta (exemplo básico)</p>
  </center>

  <p class="paragraph">A bolboreta aparecerá polo lado esquerdo da pantalla e desaparecerá pola
 dereita, nus poucos segundos. É todo.
Seguramente pensarás que pódense construír animacións moito máis 
complexas e interesantes, mais non esquezas que só se trata dun exemplo 
para que coñezas a ferramenta. Cando teñas control sobre ela, agardamos 
que fagas grandes producións de animación e nos deixes coñecelas! É 
importante que non o esquezas, como animador, acostúmate a planificar os
 teus proxectos antes de poñerte a debuxar como un louco.
<br>
  <br>Chegados aquí, nós xa temos listo un mini-guión para o noso exemplo, así que <a href="new.html">imos aló!</a></p>
</body></html>
